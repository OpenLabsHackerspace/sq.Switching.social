# Guida per cambiare

Alcune cose importanti da tenere a mente quando stai cambiando verso alternative 
rispettose della privacy: 

**Non hai bisogno di essere un mago del pc**

Molte alternative sono facili da usare, e l'obiettivo di questo sito 
(e di [switching.social](https://switching.social/)) è di elencare 
solo questo tipo di alternative. 

**Non c'è bisogno che cambi tutto in una sola volta**

L'idea di cambiare è di muoversi permanentemente verso servizi più rispettosi della 
privacy, e ciò può richiedere un po' di tempo per essere svolto correttamente. 
È meglio cambiare in una maniera sostenibile rispetto ad avere una brutta esperienza 
nel processo. 

Molte persone hanno un periodo di transizione nel quale usano sia i vecchi che i nuovi 
servizi simultaneamente, o provano diverse alternative prima di stabilizzarsi con una 
di esse. 

**Quando cambi, dillo ai tuoi amici**

Più visibilità hanno le alternative, più è probabile che altre persone le scoprano. 
Non c'è bisogno che predichi, ma semplicemente dire che stai usando un particolare servizio 
aiuta quest'ultimo ad entrare nel raggio d'azione degli altri. 

**Cambia solo quello che puoi**

Non tutti riescono a trovare alternative che soddisfino le proprie necessità, quindi 
va bene cambiare solo quello che si può. 

Nuove alternative sono in processo di sviluppo continuamente, e se non c'è niente che ti 
vada bene in questo momento potrebbe esserci qualcosa di appropriato in fase di distribuzione 
(dai un'occhiata a "[servizi emergenti]()" per alcuni esempi). 

**Se ti serve aiuto a cambiare, chiedi aiuto**

Se non conosci qualcuno che possa darti consiglio sulle alternative, 
puoi contattare questo sito via [Mastodon](https://mathstodon.xyz/@marianom) o il sito 
principale (in inglese) via [email](https://switching.social/about-this-site/), 
[Twitter](https://twitter.com/switchingsocial), [Mastodon](https://mastodon.at/@switchingsocial) 
o [Diaspora](https://diaspora.town/u/switchingsocial). 

**Aiuta gli altri che hanno bisogno di aiuto a cambiare**

Se vuoi proteggere la tua privacy, è una buona idea proteggere anche quella degli altri. 

Per esempio, se qualcuno installa l'app di Facebook, leggerà la lista dei contatti sul 
suo smartphone e ne spedirà indietro una copia a Facebook. Questo danneggierà la 
riservatezza di chiunque sia su quella lista dei contatti, anche se non sono su Facebook. 
Aiutare i tuoi amici a cambiare verso migliori alternative è bene per la loro e per la 
tua privacy. 

Inoltre, più persone passano ad alternative, meglio queste diventano. Man mano che più 
persone usano social network alternativi, questi diventano più attraenti per nuovi membri, 
e a qualche punto le alternative possono diventare la normalità per effetto valanga. 
(Questo è il caso con l'email per esempio, che è la maniera standard di messaggistica 
su internet, nonostante nessuno la promuova o possieda la rete email.)

Se qualcuno chiede aiuto per allontanarsi da Facebook, Google o da qualunque posto, fai 
ciò che puoi per aiutarlo. Inviagli un link a switching.social e/o altri siti simili, 
come questa traduzione. 

**Non spaventare le persone che non vogliono essere spaventate**

Alcuni siti web che discutono di riservatezza online sono abbastanza agghiaccianti, ed in 
un certo senso hanno buona ragione di esserlo poiché delle cose abbastanza pericolose 
stanno accadendo davvero. 

Ad ogni modo, non tutti vogliono stare a sentire riguardo i pericoli della sorveglianza 
di massa quando stanno mangiando i loro cereali e sono già abbastanza incasinati con il 
loro lavoro/famiglia/bollette etc. 

Un approccio positivo, non volto a spaventare può a volte essere una maniera migliore di 
far sapere alla gente riguardo le alternative. Per esempio, molte persone hanno osservato 
che [Mastodon è molto più accogliente rispetto a Twitter o Facebook](facebook).

[torna alla pagina iniziale](index)
