# Alternative etiche a Microsoft Office

Microsoft Office ha problemi seri con la riservatezza, come spiega questo 
[report ufficiale del governo olandese](https://www.theregister.co.uk/2018/11/16/microsoft_gdpr/): 

> "Microsoft raccoglie sistematicamente dati su larga scala riguardo l'uso individuale di 
> Word, Excel, PowerPoint e Outlook. Di nascosto, senza informare le persone. [...]
> Microsoft non offre alcuna scelta riguardo la quantità di dati, o la possibilità di 
> disattivare la raccolta, o l'abilità di vedere quali dati vengano raccolti. [...]"

Raccomandiamo di abbandonare Microsoft Office per la tua salvaguardia, e per la 
salvaguardia delle persone con cui hai a che fare (amici, clienti, colleghi). Ci sono 
migliori alternative che offrono le stesse funzionalità senza violare la riservatezza 
delle persone. 

## LibreOffice

L'alternativa gratuita ed [open source](https://switching.social/what-is-open-source-software/) 
più popolare a Microsoft Office è la suite LibreOffice. 
È facile da usare ed adatta ad individui così come ad aziende. 

La suite è composta da Writer (equivalente a Word), Calc (equivalente ad Excel), 
Impress (equivalente a PowerPoint), Base (equivalente ad Access), 
Draw (equivalente a Visio o CorelDraw) e Math (un editor di formule matematiche). 

LibreOffice è compatibile con i formati file Microsoft, così non hai bisogno di convertire 
file, e funziona in una maniera largamente simile. 

**SITO WEB** - [LibreOffice.org](https://www.libreoffice.org/)

**APP WINDOWS / MAC / LINUX** - [Suite LibreOffice](https://www.libreoffice.org/download/download/)

**APP ANDROID** - [Lettore LibreOffice](https://play.google.com/store/apps/details?id=org.documentfoundation.libreoffice)

## Thunderbird

L'app per email gratuita ed open source più popolare per computer è Thunderbird, ed è una 
buona alternativa a Microsoft Outlook. (Include anche [funzionalità RSS](https://switching.social/ethical-alternatives-to-google-news/) 
per leggere le notizie.)

**SITO WEB** - [Thunderbird.net](https://www.thunderbird.net/)

## OnlyOffice

Indirizzato alle aziende, OnlyOffice è una suite open source di strumenti che include editor 
di documenti, email, database dei clienti, gestione dei progetti, calendari, forum e altro ancora. 

Può essere usato come servizio online per una tassa mensile, o può essere gestito 
personalmente senza commissioni e integrato nei sistemi della compagnia. 

C'è anche una versione offline della suite che può essere usata da un'app desktop. 

Include anche l'integrazione opzionale con il sistema di archiviazione file open source 
[Nextcloud](google-drive-docs). 

Ci sono app disponibili per Windows, Mac, Linux, Android e iPhone/iPad. 

**SITO WEB** - [OnlyOffice.com](https://www.onlyoffice.com/)

[torna alla pagina iniziale](index)
