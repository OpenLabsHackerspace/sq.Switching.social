# Alternative etiche ad Amazon Books, Kindle, Audible e Goodreads

(Amazon è un sito davvero grande, quindi queste alternative copriranno solo libri, ebook ed audiolibri.)

Amazon è molto comodo da usare, ma la convenienza porta con sè un costo sia per [i lavoratori a zero ore nei loro magazzini](https://www.channel4.com/news/anger-at-amazon-working-conditions) 
che per [le comunità che Amazon depriva di tasse](https://www.theguardian.com/technology/2015/jun/24/amazons-uk-business-paid-119m-tax-last-year). Amazon ha anche 
[una storia in cui traccia i suoi utenti](https://www.telegraph.co.uk/technology/amazon/8797591/Amazons-Kindle-Fire-will-track-users-across-the-web.html).

Gli ebook venduti da Amazon attraverso il suo servizio Kindle hanno una rigida restrizione: Digital Rights Management (DRM). DRM significa che i libri sono bloccati ad un particolare 
dispositivo, e Amazon può modificare o persino rimuovere i tuoi ebook Kindle in qualsiasi momento, anche dopo che li hai comprati. Amazon ha ignominiosamente fatto ciò a 
["1984" e "La fattoria degli animali" di George Orwell](https://www.nytimes.com/2009/07/18/technology/companies/18amazon.html), ed un'utente Kindle ha avuto 
[la sua intera libreria deliberatamente cancellata da Amazon](https://www.wired.com/2012/10/amazons-remote-wipe-of-customers-kindle-highlights-perils-of-drm/) 
(hanno rifiutato di dirle il perché). In effetti, non possiedi mai veramente un libro Kindle, appartiene ad Amazon per sempre. 

Goodreads e Audible sono proprietà di Amazon, e dunque contribuiscono a tali probematiche. 

Fortunatamente ci sono molte altre alternative etiche, online ed offline, sia che tu voglia libri fisici, ebook, audiolibri o lettori elettronici. 

## Librerie locali

La maniera più etica di comprare libri è dalla tua libreria di quartiere. Le librerie locali tendono ad avere condizioni di lavoro migliori, pagano onestamente la loro parte di tasse e 
non tracciano i propri utenti. Hanno inoltre un essere umano che può dare consigli faccia a faccia gratuiti sui libri, ed una selezione curata di titoli. Se non hanno ciò che cercavi 
possono ordinarlo dai loro fornitori, spesso entro le 24 ore. 

**SITI WEB** - [Independent Bookshop Week](https://indiebookshopweek.org.uk/) (UK), [Libraries Indépendentes](https://www.librairiesindependantes.com/) (Francia), 
[Bokhandlerforeningen](http://bokhandlerforeningen.no/) (Norvegia), 
[IndieBound.org](https://www.indiebound.org/) (USA), [FindABookstore.ca](http://www.findabookstore.ca/) (Canada), [Indies.com.au](http://www.indies.com.au/) (Australia)

## Biblioteche pubbliche

La maniera più etica di prendere in prestito libri è dalla tua biblioteca locale. È gratuito, è la cosa migliore per l'ambiente e le biblioteche sono forse gli unici spazi pubblici 
rimasti dove puoi sedere, leggere e rilassarti per quanto ti pare senza comprare alcunché. Le biblioteche moderne prestano anche ebook, audiolibri, DVD, Blu-ray, CD e a volte anche 
videogiochi. Di solito non costa niente iscriversi, il sito web del tuo comune ti darà indicazioni per trovare la biblioteca più vicina a te. 

## Better World Books

Libreria online che prova ad avere un approccio più etico, donando un libro in beneficenza per ogni libro che vende. 

Spedisce in tutto il mondo. 

**SITO WEB** - [Better World Books](https://www.betterworldbooks.com/)

## Hive

Un sito gestito da grossisti che ti permette di ordinare libri online e farteli spedire a casa, o ritirarli dalle librerie indipendenti nella rete Hive (le quali ricevono una percentuale 
del guadagno). Puoi anche "adottare" una libreria locale preferita che riceverà una percentuale di tutto quello che spendi su Hive. 

La spedizione è gratuita in UK, con un piccolo extra per oltremare. 

NOTA IMPORTANTE: Per il massimo dei punti eticità, contatta la tua libreria locale ed ordina da loro direttamente; il tuo libro costerà lo stesso ma l'indipendente otterrò una fetta 
maggiore del guadagno rispetto a quanto prenderebbero con Hive. 

**SITO WEB** - [Hive.co.uk](https://www.hive.co.uk/)

## ebook e audiolibri senza DRM

Molti editori vendono ebook senza restrizioni DRM, e questi sono conosciuti come "DRM-free" o "non-DRM". Una volta comprato un ebook DRM-free è tuo per sempre; puoi leggerlo su 
qualsiasi dispositivo e nessuno può portartelo via. 

Forse la più completa alternativa al Kindle è il venditore globale di ebook Kobo, la cui libreria Kobo.com vende ebook sia DRM che DRM-free. Il sito non include alcuna maniera 
ufficiale per differenziare tra titoli DRM e DRM-free, ma puoi cercare ebook DRM-free tramite 
[la nostra pagina di ricerca Kobo non ufficiale](https://switching.social/unofficial-kobo-search/) (in inglese). 

Kobo produce anche dei lettori elettronici abbastanza carini che possono leggere quasi tutti i formati ebook (inclusi quelli DRM-free), e ti permette di prendere in prestito ebook 
dalle biblioteche pubbliche. Non c'è bisogno che usi questi comunque, in quanto gli ebook DRM-free possono essere letti sul dispositivo di qualsiasi produttore. 

Se sei negli US o in Canada, puoi comprare o iscriverti ad audiobook DRM-free presso Libro.fm, che aiuta anche a supportare una libreria locale di tua scelta. 

**SITO WEB** - [Cerca ebook DRM-free su Kobo](https://switching.social/unofficial-kobo-search/)

**SITO WEB** - [Lista di editori DRM-free e librerie su Libreture](https://www.libreture.com/bookshops/)

**SITI WEB** - [Di più sui lettori elettronici Kobo](https://gl.kobobooks.com/collections/all), [Dove comprare i lettori elettronici Kobo](https://gl.kobobooks.com/pages/retailers)

**SITO WEB** - [Audiolibri DRM-free su Libre.fm](https://libro.fm/) (solo US e Canada)

## ebook ed audiolibri di pubblico dominio

Molti libri classici sono abbastanza antichi da far parte del pubblico dominio, quindi sono legali da scaricare e distribuire gratuitamente. 

Ci sono svariati siti principali che distribuiscono ebook ed audiolibri gratuiti di pubblico dominio. Tutti questi download sono senza restrizioni e senza DRM. 

**SITO WEB** - [Strumento di ricerca per ebook di pubblico dominio](https://switching.social/public-domain-ebooks-search/) (cerca su tanti siti di pubblico dominio insieme)

**SITI WEB** - [Project Gutenberg](https://www.gutenberg.org/), [Feedbooks Public Domain](http://www.feedbooks.com/publicdomain), 
[Audiolibri Librivox](https://librivox.org/), [Standard ebooks](https://standardebooks.org/), [ebooks@Adelaide](https://ebooks.adelaide.edu.au/), 
[Project Gutenberg Australia](http://gutenberg.net.au/), [Project Gutenberg Canada](http://gutenberg.ca/), [Faded Page](https://www.fadedpage.com/), 
[Internet Archive Books](https://archive.org/details/texts), [Wikisource](https://en.wikisource.org/)

(Questi siti potrebbero offrire una scelta del tipo di ebook. Se non sei sicuro riguardo quale scaricare, dai un'occhiata alla guida per principianti chiamata 
[the Epubizer](https://theepubizer.com/).)

## Open Library

Open Library è un sito in stile Goodreads dove puoi condividere liste di lettura, tenere traccia della tua collezione di libri, prendere in prestito e scaricare ebook, e contribuire 
a un catalogo di tutti i libri mai pubblicati. 

Il sito è [libero](https://switching.social/what-is-open-source-software/) e mantenuto dall'Internet Archive, un'organizzazione no-profit dedicata alla condivisione della conoscenza. 

**SITO WEB** - [Open Library](https://openlibrary.org/)

## Libreture e The Epubizer

L'idea di Libreture e del suo sito fratello The Epubizer è di aiutare la gente ad usare gli ebook senza DRM. 

[The Epubizer](https://theepubizer.com/) spiega tutti i fatti base degli ebook DRM-free: cosa sono, come leggerli e dove comprarli. 

[Libreture](https://www.libreture.com/) è un sito in stile Goodreads che ti permette di conservare ed organizzare i tuoi ebook DRM-free online, esplorare librerie DRM-free, scoprire 
nuovi titoli e condividere liste di lettura. L'utenza base è gratuita, e ci sono anche opzioni a pagamento per chi voglia spazio di archiviazione extra (incluso un piano senza limiti). 

**SITO WEB** - [The Epubizer](https://theepubizer.com/)

**SITO WEB** - [Libreture](https://www.libreture.com/)

## Inventaire

Inventaire è un sito di prestito libri [libero](https://switching.social/what-is-open-source-software/) gestito da volontari dove puoi fare amicizia e creare librerie collaborative 
insieme. Puoi creare liste di libri che vuoi prestare agli amici, e sfogliare le liste degli altri amici. 

Può anche essere usato da gruppi di lettura o organizzazioni che vogliano condividere un fondo comune di libri, giacché aiuta il gruppo a tenere traccia di quali libri sono 
disponibili e chi li possiede al momento. 

**SITO WEB** - [Inventaire.io](https://inventaire.io/)

## Calibre

Calibre è un'app [libera](https://switching.social/what-is-open-source-software/) affermata e popolare che ti permette di organizzare la collezione di ebook sul tuo computer, 
modificare e convertire file ebook da un formato all'altro. 

È gratuito e disponibile da scaricare per Windows, Mac e Linux dal sito qui sotto. 

**SITO WEB** - [Calibre ebook management](https://www.calibre-ebook.com/)

[torna alla pagina iniziale](index)
