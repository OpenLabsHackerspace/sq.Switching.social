# Alternative etiche a Facebook e Twitter

<center>
<iframe width="560" height="315" src="https://www.youtube.com/embed/IPSbNdBmWKE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</center>

## Mastodon

Mastodon è di gran lunga il social network etico più popolare con milioni di utenti. Puoi osservare il loro video ufficiale qui sopra, che spiega come funziona il sito. È abbastanza simile a Twitter, ma con un limite caratteri decisamente più lungo ed un'interfaccia più flessibile. 

Dietro le quinte, Mastodon è leggermente differente rispetto a molti social network: 
invece di essere un unico grande sito, è una rete di migliaia di siti minori indipendenti 
(chiamati "istanze") tutti collegati insieme. 
Su qualunque sito ti registri, puoi fare amicizia con chiunque su ogni altro sito 
perché essi sono interconnessi. 

Il procedimento di collegare insieme tanti piccoli siti in una rete è chiamato 
"federazione". La parola federazione può suonare strana, 
ma [è effettivamente un processo che usiamo in continuazione](siti-federati), 
anche se non ce ne accorgiamo. 

Meglio ancora, la tua utenza Mastodon ti permette di seguire persone su altri social 
network alternativi come Friendica (vedi sotto), l'alternativa ad Instagram 
[PixelFed](instagram), l'alternativa a YouTube [PeerTube](youtube) e tanti altri. 
(Questa alleanza di social network alternativi è chiamata "il Fediverso".)

Puoi provare Mastodon iscrivendoti presso uno dei siti sotto, e puoi usare il tuo account su una delle app mobili di Mastodon. (Abbiamo anche creato dei suggerimenti e trucchi per i nuovi utenti.)

**DOVE ISCRIVERSI** - [mastodon.host](https://mastodon.host/), 
[mastodon.xyz](https://mastodon.xyz/), 
[mstdn.io](https://mstdn.io/), [social.chinwag.org](https://social.chinwag.org/) 
e [tanti altri](http://joinmastodon.org/). 
Puoi anche [cercare siti Mastodon a cui iscriverti in base ad argomento e linguaggio](https://instances.social/list#lang=&allowed=&prohibited=&users=). 

**APP ANDROID** - [Fedilab](https://play.google.com/store/apps/details?id=fr.gouv.etalab.mastodon), 
[Subway Tooter](https://play.google.com/store/apps/details?id=jp.juggler.subwaytooter), 
[Tusky](https://play.google.com/store/apps/details?id=com.keylesspalace.tusky) e altre. 

**APP iPHONE** - [Toot!](https://itunes.apple.com/app/toot/id1229021451), 
[Mast](https://itunes.apple.com/app/mast/id1437429129), 
[Amaroq](https://itunes.apple.com/app/amarok-for-mastodon/id1214116200) e altre. 

**MASTODON TRUNK** - Clicca qui per [trovare persone da seguire su Mastodon per argomento](https://communitywiki.org/trunk/). 

**p.s.** Se ti piace usare Mastodon e vuoi avviare la tua istanza personale come 
parte della rete, puoi farlo molto facilmente senza conoscenze tecniche 
presso [masto.host](https://masto.host/). 

## Friendica

Friendica è un social network in stile Facebook con funzioni simili inclusi eventi e album fotografici. 

Così come Mastodon, Friendica è fatto di tanti siti più piccoli collegati tra loro tramite la [federazione](siti-federati). I siti minori che costituiscono la rete di Friendica sono chiamati "nodi". 

Friendica è anche connesso a Mastodon, Diaspora, [PixelFed](instagram), [PeerTube](youtube) e tanti altri social network alternativi, così puoi fare amicizia anche con le persone che sono su tutte quelle reti. 

Se decidi di iscriverti, puoi farlo ai siti sotto. Potresti anche essere interessato a leggere i nostri consigli e trucchi per iniziare. 

**DOVE ISCRIVERSI** - [Nerdica](https://nerdica.net/), [libranet.de](https://libranet.de/), [iSurf Social](https://social.isurf.ca/), [HubUP](https://friendica.hubup.pro/) e tanti altri. 

**APP ANDROID** - [Fedilab](https://play.google.com/store/apps/details?id=fr.gouv.etalab.mastodon). 

## Diaspora

Un'alternativa etica a Facebook di lungo periodo, Diaspora è costituito di tanti siti più piccoli chiamati "pod". Diaspora è inoltre [federato](siti-federati) con Friendica. 

Se vuoi iscriverti, leggi i nostri consigli e trucchi per iniziare. 

**DOVE ISCRIVERSI** - [Gibberfish Social](https://social.gibberfish.org/), [pod.disroot.org](https://pod.disroot.org/), [DiasporaBR](https://diasporabr.com.br/) e tanti altri. 

[torna alla pagina iniziale](index)
