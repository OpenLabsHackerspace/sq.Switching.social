## SITI FEDERATI

La maggior parte dei social media sono "federati", o decentralizzati. Questo significa 
che invece di trovarsi su un unico grande sito (come sono Facebook e Twitter), i siti 
federati sono disseminati attraverso tanti siti minori che sono collegati tra loro. 
Le persone che si registrano su uno di questi possono fare amicizia con le persone 
sugli altri siti, poiché fanno parte della stessa rete federata. Dal punto di vista 
dell'utente, è semplicemente come usare un unico grande sito. 

La cosa può sembrare complicata, ma in realtà tutti noi usiamo un sistema federato 
ogni giorno: i nostri telefoni. Ci cono migliaia di compagnie telefoniche intorno al 
mondo tutte collegate tra loro. Puoi chiamare qualunque telefono in qualunque parte del 
mondo da qualunque altro telefono poiché la federazione permette loro di far parte di 
un'unica rete telefonica globale. 

I siti piccoli connessi tendono ad essere più etici perché gli utenti di tali siti hanno 
più scelta: se un sito minore si comporta male, i suoi utenti possono passare ad un sito 
minore diverso sulla stessa rete, così come passerebbero ad una nuova compagnia telefonica 
se quella precedente li dovesse deludere. 

Le reti federate tendono anche ad essere migliori per la riservatezza, giacché i dati 
sono sparsi attraverso tanti piccoli siti invece che essere concentrati su un unico 
grande sito. Non c'è un modo per ogni singolo sito di vendere i dati di tutti, perché 
non li hanno (e non li avranno mai). 

Il social network federato Mastodon [ha un buon video](https://www.youtube.com/watch?v=IPSbNdBmWKE) 
che spiega come funziona la decentralizzazione. 

(Le federazioni permettono inoltre a tutti di creare la propria parte della rete, cosa 
che molte persone ed organizzazioni fanno. Può essere abbastanza dispendioso tecnicamente da 
fare da soli. Una maniera molto più semplice è di usare un servizio di hosting gestito 
come [masto.host](https://masto.host/), dove controlli il sito ma il servizio 
gestisce tutta la parte tecnica difficile.)

[torna alla pagina iniziale](index)
