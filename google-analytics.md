# Alternative etiche a Google Analytics

I software di analitica permettono ai siti web di scoprire di più riguardo a quante persone li visitano, quali parti del sito visitano, quanto dura una visita, etc. 
così come cose più personali come il tipo di dispositivo, la posizione geografica ed altri dettagli. Fanno tutto questo analizzando le informazioni che il tuo telefono o computer 
invia ad un sito quando ci navighi, [che è molto più di quanto ti possa rendere conto](https://gizmodo.com/heres-all-the-data-collected-from-you-as-you-browse-the-1820779304). 
Se hai intenzione di ridurre la quantità di dati che condividi, [dai un'occhiata alla nostra pagina sui browser web](chrome) per dei suggerimenti. 

Idealmente, i siti non dovrebbero registrare questo tipo di dati (per esempio switching.social non ha alcun tipo di analitica attiva, non sappiamo nemmeno quante visite ci sono se 
non tramite le statistiche dei motori di ricerca). Comunque, nel mondo reale molti siti non vogliono mollare le statistiche sui visitatori siccome credono sia troppo importante per 
le proprie attività, specialmente nel settore commerciale. 

Il software di analitica più popolare è Google Analytics, ma ogni sito che lo usa sta condividendo i dati dei suoi visitatori con Google, ed in effetti aiutando Google a spiarli. 
Se tu o il tuo datore di lavoro state attualmente usando Google Analytics ma volete rispettare la riservatezza dei vostri visitatori, potreste considerare di passare ad un'opzione 
più amica della privacy. 

## Matomo

L'analisi di Matomo permette di mantenere le informazioni dei visitatori private senza condividerle con altri, ed è in regola con le regolazioni GDPR. 
Inoltre rispetta lo standard No Follow dei browser web (che permette agli utenti di scegliere di non essere tracciati, selezionando "No Follow" nelle opzioni del proprio browser). 

Il software di Matomo è [libero](https://switching.social/what-is-open-source-software/), dunque chiunque può installarlo ed usarlo sul proprio server in maniera completamente gratuita. 
Ci sono anche opzioni a pagamento per chi non volesse gestire il software di analitica da solo. 

**SITO WEB** - [Matomo.org](https://matomo.org/)

## Fathom

Fathom è un software di analitica libero che evita di tracciare o conservare dati personali. 

La versione self-hosted è gratuita, e ci sono piani a pagamento che sono gestiti dai fondatori di Fathom. 

**SITO WEB** - [UseFathom.com](https://usefathom.com/)

[torna alla pagina iniziale](index)
