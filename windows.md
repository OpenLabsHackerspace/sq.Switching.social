# Alternative etiche a Microsoft Windows

Se stai usando un PC, probabilmente ha Microsoft Windows. Microsoft è passata sotto 
dure critiche per non rispettare la riservatezza dei propri utenti. 
Solo per dare un esempio, di base [Windows registra qualunque cosa tu scriva e manda 
ciò a Microsoft](https://www.techjunkie.com/disable-keylogger-windows-10/), e 
continua a mandare i tuoi dati a Microsoft [anche quando gli chiedi di non 
farlo](https://arstechnica.com/information-technology/2015/08/even-when-told-not-to-windows-10-just-cant-stop-talking-to-microsoft/). 

La più famosa alternativa a Windows è la [linea di computer Mac](https://www.apple.com/mac/) 
di Apple. Tradizionalmente Apple si è comportata bene per quanto riguarda la privacy, 
ma i Mac si basano su programmi a codice sorgente chiuso quindi non possiamo essere 
sicuri di cosa stiano facendo. I Mac sono inoltre molto costosi. 

Un'alternativa migliore è indubbiamente [Purism](https://puri.sm/), che produce portatili 
progettati interamente con l'intenzione di dare all'utente finale il più possibile privacy 
e software [open source](https://switching.social/what-is-open-source-software/). Purism 
è probabilmente migliore nel rispettare i dati dell'utente rispetto a Microsoft e Apple, 
ma produce macchine di alto livello e quindi i loro prezzo sono comunque alti. 

Fortunatamente, ci sono alternative rispettose della privacy facili da usare che sono 
gratuite e possono essere installate sul PC che già possiedi. 

## Ubuntu

L'alternativa più supportata e facile da usare si chiama "Ubuntu". È basata sul sistema 
operativo [open source](https://switching.social/what-is-open-source-software/) Linux, che 
è usato sulla maggior parte dei computer che tengono su l'internet. [Ecco un video tour guidato 
dell'ultima versione](https://www.youtube.com/watch?v=ONXfL6evR0Q) (dal sito non ufficiale 
OMG Ubuntu). 

Puoi completamente rimpiazzare Windows con Ubuntu, o se preferisci puoi tenere Ubuntu e 
Windows sulla stessa macchina e scegliere quello che vuoi quando la accendi. Questo tipo di 
configurazione fianco a fianco è chiamata sistema "dual boot". 

Puoi anche comprare portatili con Ubuntu già installato. 

## Installare Ubuntu sul tuo computer

Per installare Ubuntu, ti servirà una chiavetta USB o (se il tuo computer ha un lettore 
DVD) un disco Ubuntu DVD. Puoi ordinare una [chiavetta Ubuntu](https://www.osdisc.com/products/ubuntu/ubuntu-1804-lts-desktop-16gb-usb-flash-drive-64bit.html) 
o un [DVD Ubuntu](https://www.osdisc.com/products/ubuntu/ubuntu-1804-lts-desktop-install-live-dvd-64bit.html) 
online. 

(Alternativamente, puoi anche scaricare Ubuntu gratuitamente e creare la [chiavetta](https://tutorials.ubuntu.com/tutorial/tutorial-create-a-usb-stick-on-windows#0) 
o il [disco](https://tutorials.ubuntu.com/tutorial/tutorial-burn-a-dvd-on-windows#0) 
da te usando una chiavetta/disco vergine, il che è più economico ma anche un po' 
più difficile da fare.)

Una volta che hai la chiavetta o il disco di Ubuntu, puoi installarlo sul tuo computer. 
Il processo di installazione è molto semplice e amichevole: puoi seguire [una guida 
all'installazione di Ubuntu](https://tutorials.ubuntu.com/tutorial/tutorial-install-ubuntu-desktop) 
sul sito ufficiale. 

## Comprare un computer con Ubuntu già installato

Ci sono molti negozi online che vendono PC con Ubuntu precaricato. Se lo compri, 
lo accendi e funziona. 

Alcuni dei negozi offrono diverse versioni di Ubuntu. Prova a scegliere Ubuntu LTS. 
"LTS" sta per "Long Term Support", ossia supporto a lungo termine, il che è una 
garanzia che ci saranno aggiornamenti gratuiti disponibili negli anni a venire. 

Qui c'è una piccola selezione di negozi di portatili con Ubuntu: 

[Entroware](https://www.entroware.com/) - Basato nel Regno Unito, spedisce in Europa. 

[LinuxLaptop.be](https://www.linuxlaptop.be/) - Basato in Belgio, spedisce in Europa. 

[Ekimia](http://shop.ekimia.fr/en/) - Basato in Francia, spedisce in Europa ed ovunque. 

[System76](https://system76.com/) - Basato negli Stati Uniti d'America, vendono anche computer 
con il loro sistema operativo chiamato Pop. Comunque, puoi scegliere Ubuntu al momento del 
pagamento. 

[The Linux Laptop](https://thelinuxlaptop.com/) - Basato negli Stati Uniti d'America, 
vendono laptop di marca (come Dell, Asus, Acer, etc.) con Ubuntu preinstallato. 
Spediscono in tutto il mondo. 

(Puoi trovare una lista parecchio più lunga di negozi 
su [LinuxPreloaded.com](https://linuxpreloaded.com/))

## Ripristinare vecchi computer allo stato funzionale con Lubuntu

Se hai un portatile che sembra far girare Windows molto lentamente, non hai bisogno di 
comprare un nuovo computer! Il problema potrebbe essere Windows stesso, e c'è una buona 
alternativa. 

Lubuntu è una versione speciale di Ubuntu che è progettata per girare il più velocemente e 
senza intoppi possibile. Lubuntu è molto facile da usare, con un'interfaccia familiare 
allo stile Windows, ed è davvero una buona opzione per persone non tecniche che vogliono 
semplicemente che il proprio laptop faccia i compiti semplici per bene. Lavora con 
internet, email, editor di testo, video, musica, etc. molto fluidamente. 

Puoi [trovare più informazioni sul sito ufficiale di Lubuntu](https://lubuntu.me/). 

[torna alla pagina iniziale](index)
