# Alternative etiche a Steam

La piattaforma di gioco Steam è davvero utile ed estremamente popolare, apparentemente rappresentando oltre il 50% delle vendite di giochi scaricabili per PC. 

Tuttavia, la vendita di giochi di Steam orbita attorno ad un'app di [Digital Rights Management](https://switching.social/digital-rights-management-drm/) (DRM) che devi 
installare sul tuo computer. Se rimuovi l'app di Steam, quasi tutti i giochi comprati da Steam smetteranno di funzionare immediatamente a loro volta. (Ci sono [poche eccezioni 
a questo](https://steam.fandom.com/wiki/List_of_DRM-free_games).) 

Se Steam chiede ai propri utenti di fare qualcosa, questi ultimi devono accettarlo oppure perdere la propria collezione di giochi. Più persone comprano giochi su Steam, più potere 
Steam ha sui propri clienti, poiché i giochi sono assicurati all'app di Steam. A peggiorare la situazione, molte case editrici non si preoccupano di pubblicare i giochi in altri 
posti, dunque i fan di questi giochi sono costretti ad usare Steam. È un circolo vizioso. 

C'è già stata [controversia riguardo agli editori che racchiudono spyware in alcuni giochi su Steam](https://www.pcgamer.com/red-shell-analytics-software-causes-privacy-uproar-over-a-dozen-developers-vow-to-drop-it/), 
e mentre gli editori hanno battuto ritirata in questo caso, non c'è niente che impedisca che ciò accada di nuovo. 
Anche se riponi fiducia nell'attuale amministrazione di Steam, la proprietà di un'azienda privata [può cambiare molto rapidamente](https://www.polygon.com/2018/1/31/16955204/microsoft-valve-acquisition-xbox-steam) ed [inaspettatamente](https://www.techtimes.com/articles/15797/20140920/microsoft-buys-minecraft-for-2-5-billion-has-markus-notch-persson-done-the-right-thing.htm). 
E ci sono [ragioni per non fidarsi dell'attuale amministrazione di Steam](https://www.polygon.com/2017/5/16/15622366/valve-gabe-newell-sales-origin-destructive). 

È una situazione seccante, quindi ecco alcune alternative: 

## GOG - Good Old Games

GOG è come Steam ma senza alcun Digital Rights Management: i giochi che compri sono tuoi per sempre, nessuno te li può portare via. 

GOG è diventato ben conosciuto per la vendita di giochi classici di vecchio stampo che sono stati sistemati per funzionare sui computer moderni, ma vendono anche alcuni altri 
titoli moderni. 

C'è un'app di gestione dei giochi chiamata GOG Galaxy, ma è interamente opzionale. I giochi di GOG possono essere comprati ed usati senza GOG Galaxy. 

C'è anche un servizio chiamato [GOG Connect](https://www.gog.com/connect) che ti permette di trasferire certi giochi che hai già comprato da Steam su GOG senza commissioni. 

**SITO WEB** - [GOG.com](https://www.gog.com/)

**APP DESKTOP** - [GOG Galaxy](https://www.gog.com/galaxy)

## Itch.io

Itch.io vende giochi senza DRM, quindi puoi comprare i giochi e tenerli per sempre. 

È specializzato in giochi da editori indipendenti, ed incoraggia una community di creatori di giochi con i loro fan. 
Vende anche un certo ammontare di altri contenuti come ebook. 

Per coloro che lo vogliano, Itch.io offre anche un'app [libera](https://switching.social/what-is-open-source-software/) opzionale. 

**SITO WEB** - [Itch.io](https://itch.io/)

**APP DESKTOP** - [Itch App](https://itch.io/app)

## Humble Store

L'iniziativa di beneficenza Humble Bundle ha anche un negozio online che vende giochi sia DRM che DRM-free (il link più sotto va alla loro sezione DRM-free). 

I giochi del negozio vengono spesso venduti in cooperazione con altre piattaforme (incluse Steam e GOG), ma comprandoli attraverso Humble una porzione del guadagno va in beneficenza. 

**SITO WEB** - [Humble Store (sezione DRM-free)](https://www.humblebundle.com/store/search?sort=bestselling&drm=download)

## Giochi liberi

Sebbene siano relativamente rari, ci sono dei bei giochi disponibili come progetti 
[liberi](open-source). Ciò significa che sono disponibili senza alcun tipo di restrizione 
DRM, e sono anche gratuiti. 

**SITO WEB** - [Libre Game Wiki list](https://libregamewiki.org/List_of_games)

**SITO WEB** - [Ashpex Linux Games list](https://gitlab.com/Ashpex/Linux_Games)

**GIOCO** - [SuperTuxKart](https://supertuxkart.net/) (alternativa libera a Mario Kart)

**GIOCO** - [Minetest](https://www.minetest.net/) (alternativa libera a Minecraft)

[torna alla pagina iniziale](index)
